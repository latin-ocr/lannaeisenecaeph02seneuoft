90 L. ANNAEI SENECAE

concedo. sed nihilominus illi ipsi stulti, et inaequales
et sub ictu poenitentiae positi, magnas percipiunt
voluptates ε ur fatendum fit, tam longe tum illos
ab omni molestia abesse, quam a bona mente : et
(quod plerisque contingit) hilarem insaniam insani-
r'e, ac per risum furere. At contra, sapientium re-
missae voluptates et modestae, ac paene languidae
sunt ‚ compressaeque, et vix notabiles :ut quae ne-
que arcessitae veniant, nec quamvis per se accesserint,
in honore sint , neque ullo gaudio percipientium ex·-
ceptae. Miscent enim illas ‚ et interponunt vitae, ut
ludum iocumque inter seria. Desinant ergo incon-
venientia iungere, et virtuti voluptatem implicare,
per quod vitium peffimis quibusque adulantur. Ille
effusus in voluptates, reptabundus semper atque
ebrius, quia scit se cum voluptate vivere, credit
et cum virtute : audit enim voluptatem a virtute se-
parari non posse: deinde vitiis suis sapientiam in-
scribit, et abscondenda profitetur. Ita non ab Epi-
curo impulfi luxuriantur, sed vitiis dediti luxuriam
suam in philosophiae sinu abscondunt , et eo concur-
runt, ubi audiunt laudari voluptatem. Nec aestima·
tur voluptas illa Epicuri, (ita enim mehercules
sentio) cum sobria et sicca fit ε sed ad nomen ipsum
advolant, quaerentes libidinibus suis patrocinium ali-
quod ae velamentum. Itaque quod unum habebant
in malis bonum, perdunt, peccandi verecundiam.
Laudant enim ea quibus erubescebant, et vitio glo-
riantur: ideoque ne resurgere quidem adolescentiae
lieet, cum honestus turpi desidiae titulus acceffit.
XLII. Hoc est, cur ista voluptatis laudatio perni-

