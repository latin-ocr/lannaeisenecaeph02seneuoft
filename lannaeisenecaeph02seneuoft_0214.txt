192 L. ANNAE1 SENECAE

cidarum ferentes. Quod in'illo beneficio maximum
fuit , tanti iudicaverunt, ne domina occideretur, vi·-
deri dominam occidisse. Non est, mihi crede, non ,
dico ‚ servilis animi, egregium factum fama sceleris
emiffe. C. Vettius , praetor Marsorum , ducebatur ad
Romanum imperium. Servus eius gladium militi‘ipffi
a quo trahebatur, eduxit, et primum dominumroc-
cidit t deinde, Tempus est, inquit, me et mihi consu-
lere: iam dominum manumisi. atque ita se uno iau
transiecit. Da mihi quemquam, qui magnificentius
dominum servarit.

XXIV. Corfinium Caesar obsidebat ε tenebatur in-
ciusus Domitius. Imperavit medico eidemque servo
suo ‚ ut fibi venenum daret. Cum tergiversantem vi-
deret: Quid cunctaris, inquit , tanquam tua in pote-
state *totum istud fit? mortem rogo armatus. Tum
ille promifit, et medicamentum innoxium bibendum
illi dedit z quo cum sopitus esset, accessit ad filium
eius t lube me, inquit, affervari , dum ex eventu in-
telligas, an venenum patri tuo dederim. Vixit Do-
mitius, et servatus a Caesare est : prior tamen illum
servus servaverat.

XXV. Bello civili ‚ proscriptum dominum servus
abscondit: et cum annulos eius fibi aptasset, ac vestem
induisset, speculatoribus occurrit: nihil se deprecari,
quo minus imperata peragerent ‚ dixit: et deinde cer·
vicem porrexit. Quanti viri est, pro domino eo tem-
pore mori veile , quo erat rara fides dominum mori
nolle? in publica crudelitate mitem inveniri, in publi·
ca perfidia fidelem? cum praemia proditionis ingentia
ostendantur, praemium fidei, mortem concupiscere?

