12 L. ANNAE! SENECAE

rit? Quotus quisque accusator vacat culpa? et ne-
scio, an nemo ad dandam veniam difficilior fit, quam
qui illam petere saepius meruit. Peccavimus om-
nes: alii gravia ‚ alii leviora, alii ex destinate, alii
forte impulsi , aut aliena nequitia ablati: alii in bo-
nis confiliis parum fortiter stetimus, et innocentiam
inviti ac renitentes perdidimus. Nec delinquimus
tantum, sed usque ad extremum aevi delinquemus.
Etiamsi quis tam bene purgavit animum, ut nihil
obturbare eum amplius possit ac fallere, ad inno-
centiam tamen peccando pervenit.

Vll. Quoniam deorum feci mentionem , optime
hoc exemplum Principi constituam, ad quod for-
metur , ut se talem effe civibus ‚ quales fibi deos ve-
lit. ¹Expedit ergo habere inexorabilia peccatis atque
erroribus numina? expedit usque ad ultimam infe·
sta perniciem ? Ecquis regum erit tutus, cuius non
membra aruspices colligant? Quodfi dii placabiles
et aequi delicta potentium non statim fulminibus
persequuntur :quanto aequius est, hominem homi-
nibus praepofitum miti animo exercere imperium,
et cogitare, utrum mundi status gratior oculis pul—
chriorque sit sereno et puro die, an cum fragori-
bus crebris omnia quatiuntur ‚ et ignes hinc atque
illinc micant? Atqui non alia facies est quieti mo-
deratique imperii, quam sereni coeli et nitentis. Cru-
dele regnum ‚ turbidum, tenebrisque obscurum est,
inter trementes et ad repentinum sonitum expaves·
centes, nec eo quidem qui omnia turbat inconcus-
* so. Facilius privatis ignoscitur, pertinaciter se vin-
dicantibus. possunt enim laedi, dolorque eorum ab

