DE BENEFICIIS LIB. 111. 189

ipffs vitalibus fundentem , et ut ille effugiendi tem-
pus habeat , moram sua morte quaerentem t hunc
tu negabis beneficium dedisse, quia servus est? Si
tibi ostendero aliquem, ut secreta domini prodat,
nulla tyranni pollicitatione corruptum , nullis terri-
tum minis, nullis cruciatibus viffixm, avertisse quan-
tum potuerit, suspiciones quaerentis, et impendisse
spiritum fidei :hunc tu negabis beneficium domino
dediffe, quia servus est? Vide ne eo maius fit , quo
rarius est exemplum virtutis in servis; eoque gra-
tius, quod cum fere invisa imperia sint, et omnis
neceffitas gravis, commune servitutis odium ‚ in
aliquo domini caritas vicit. Ita non ideo beneficium
non est, quia a servo profeffiim est : sed ideo ma-
ius, quia deterrere ab illo nec servitus quidem
potuit?

XX. Errat, fi quis existimat servitutem in totum
hominem descendere : pars melior eius excepta est.
Corpora obnoxia sunt, et adscripta dominis: mens
quidem sui iuris. quae adeo libera et vaga est, ut ne
ab hoc quidem carcere cui inclusa est, teneri que—
at, quo minus impetu suo utatur, et ingentia agat,
et in infinitum comes coelestibus exeat. Corpus ita-
que est, quod domino fortuna tradidit. Hoc emitur,
hoc venditur: interior illa pars mancipio dari non po·
test. Ab hac quidquid venit, liberum est. non enim
aut nos omnia iubere possumus, aut in omnia ser-
vi parere coguntur : contra rempublicam imperata
non facient, nulli sceleri mamis commodabunt.

XXI. Quaedam sunt quae leges nec iubent, nec
vetant facere : in his servus materiam beneficii habet.

