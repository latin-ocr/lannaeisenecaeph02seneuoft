140 L. ΑΝΝΑΕι SENECAE

et oblivisci sui non sinit, sed auftorem suum ingerit
et inculcat. Eo quidem magis duratura quaeramus,
quia nunquam admonere debemus: ipsae res evane-
scentem memoriam excitent. Libentius donabo ar-
gentum faiium, quam signatum: libentius statuas ‚
quam veste'm , et quod usus brevis deterat. Apud
paucos post rem manet gratia: plures sunt, apud quos
non diutius in animo sunt donata ‚ quam in usu. Ergo
fi fieri potest, consumi munus meum nolo: exstet ‚
haereat amico meo, convivat. Nemo tam stultus'est,
ut monendus fit, ne cui gladiatores aut venationem
iam munere edito mittat ‚ et vestimenta aestiva bru-
ma, hiberna solstitio. Sit in beneficio sensus commu-
nis, tempus, locum, personas observet : quia mo-
mentis quaedam grata et ingrata sunt. Quanto accep-
tius est, si id damus, quod quis non habet, quam
cuius copia abundat? quod diu quaerit, nec inve-
nit, quam quod ubique visurus est? Munera non tam
pretiosa, quam rara et exquisita sint, quae etiam apud -’
divitem sui locum faciant: sicut gregalia quoque po·
ma , etiam post paucos dies itura in fastidium ‚ dele-
&ant ‚ si provenere maturius. Illa quoque non erunt
fine honore, quae aut nemo illis alius dedit, aut nos
nulli alii.

X111. Alexandro Macedoni, cum vietor Orientis,
animos supra humana tolleret, Corinthii per legatos
gratulati sunt ‚ et civitate illum sua donaverunt. Cum
risifl'et Alexander hoc officii genus ‚ unus ex legatia ‚
Nulli, inquit, civitatem unquam dedimus alii, quam
tibi et Herculi. Libens accepit non dilutum honorem,
et legatos invitatione aliaque humanitate prosecutus,

