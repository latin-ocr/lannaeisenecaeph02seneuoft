322 L. ANNAEI SENECAE

fugeret occasio. Eodem ergo loco erunt, ille qui cu-
ram referendae gratiae abiecit, et hic qui nunquam
ab illa receffit? iniquus es, fi rem a me exigis, cum
'videas animum non defuifi'e. Ad summam , puta,
cum captus esses , me pecuniam mutuatum, rebus
meis in securitatem creditoris oppositis, navigasse
hieme iam saeva, per infesta latrociniis litora, emeno
sum quidquid periculi afferre potest etiam pacatum
mare: peragratis omnibus solitudinibus, cum quos
nemo non fugiebat ego quaererem , tandem ad pira-
tas perveni : et iam te alius redemerat. negabis me
gratiam retulisse? etiamne fi in illa navigatione pe·-
cuniam, quam saluti tuae contraxeram, naufragus
perdidi? etiamne si in vincula quae detrahere tibi vo-
lui, ipse incidi? Negabis me retulisse gratiam? At me-
hercle Athenienses, Harmodium et Aristogitonem ‚
tyrannicidas vocant: et Mucii manus in hostili ara
relicta, instar occifi Porsenae fuit : et semper contra
fortunam luElata virtus , etiam citra effefium propo-
fiti operis, enituit. Plus praestitit, qui fugientes oc-
casiones secutus est, et alia atque alia captavit, per
(guae referre gratiam posset, quam quem fine ullo
sudore gratum prima fecit occasio.

XV. Duas, inquit ‚ res ille tibi praestitit, volun-
tatem, et rem ε tu quoque illi duas debes. Merito
istud diceres ei, qui tibi reddidit voluntatem otiosam:
huic vero ‚ qui et vult, et conatur, et nihil inten-
tatum relinquit ‚ non potes dicere. utrumque enim
praestat, quantumin se est. Deinde, non semper nu-
mero numerus aequandus est. aliquando una res pro
duabus valet. Itaque inlocum rei succedit tam pro-

